# श्रीकृष्ण चाकु प्रोडक्सन प्रा.लि.

**नेपालमण्डलको उत्तरी क्षेत्र शिवपुरी डाँडाको तल्लो फेटमा पर्ने टोखा पुरानो बजारमा रहेको लिच्छवि संवत् ५१९ सालको शिलालेख अनुसार परम्परागत रीतिरिवाजसँग सम्बन्ध जोडिएको भूमि हो। यस टोखा नगरीमा वर्षभरि विभिन्न चाडपर्व मनाइँदै आएको छ। नेवार समुदायमा परम्परा, संस्कार, संस्कृति, चाडपर्व उल्लेखनीय छन्। अहिलेको प्रसङ्ग चाहिँ चाकुसँग सम्बन्धित छ। त्यसैले त यःमरी पुन्हि र माघे सब्क्रान्तिमा चाकुको प्रयोग अनिवार्य हुन्छ।**

यःमरीमा भित्री भागमा चाकु, तिल, नरिवलको धुलो, खुवा आदि प्रयोग हुन्छ। माघे सब्क्रान्तिलाई भने पुसको अन्तिम दिन तिलौरा पकाइराखेको हुन्छ। भोलिपल्ट एकाबिहानै पूजाआजा गरी करिब ९–१० बजे न्यानो घाममा बसी छोराछोरी र नातिनातिनाहरू बोलाई घ्यु, चाकु, तिलको लड्डू, पालुङ्ग, स्वंपको साग, सम्याय्बजि (छोइला, भट्मास, माछा, अदुवा) आदि थरीथरीका खानेकुरा खाने गरिन्छ। खाइसकेपछि घरमूलीले घाममा तोरीको तेल तालु, कानमा हालेर जिउमा घसी घाम ताप्ने गरिन्छ। यसरी तालु र कानमा तोरीको तेल राखेमा आँखा तेजिलो हुने, स्मरणशक्ति वृद्धि हुने र शरीरको मांसपेशी बलियो हुने सांस्कृतिक मान्यता रहिआएको छ। छोरी चेलीहरु माइत पुगेर घ्यः चाकु सल्हु पर्वमा सामेल हुन्छन्। यस्ता अनेकाँै चाडपर्व र चालचलनसँग जोडिँदै हामी जीवनपथमा लम्किरहेका छौँ।

**मेरा बुबा कृष्णलाल श्रेष्ठका अनुभवहरू**:
"अहिले श्रीकृष्ण चाकु प्रोडक्सन प्रा.लि.को दुःख कष्ट वर्णन गर्न गइरहेको छु। बाजे अष्टमान श्रेष्ठका अनुसार मेरो बुबाका ५ छोरा र २ छोरी भए। अहिले ४ छोरा र २ छोरी हुनुहुन्छ। यसै क्रममा मेरो दाइ श्री आशालाल श्रेष्ठको छोराले यो चाकु पेसा अँगालेका हुन्। मेरा माइला दाइ काशिलाल श्रेष्ठले अँगाल्दै आएको चाकु व्यवसाय भतिजहरूले चलाउँदै छन्। त्यसै गरी साइलो दाइ मैले बनाएको चाकु बिक्री गर्दछन्। हामी र यो पेसा हाम्रो लागि नब र मासु जस्तै घनिष्ट सम्बन्धित छ। हाम्रो यस ठाउँमा चाकु नै प्रख्यात छ। यो पेसालाई यस ठाउँमा ल्याउनलाई मेरो परिवारले धेरै दुःख कष्ट भोग्नु परेको थियो। मैले जानेदेखि अहिलेसम्म आउँदा धेरै परिवर्तन भइसकेको छ। यसलाई बिस्तारै गुणस्तरीय रूप दिँदै बजारमा फैलाउँदै लानु पर्ने मेरो बिचार छ।"

**म कृष्णबहादुर श्रेष्ठ र मेरो व्यवसाय**
मेरो जिन्दगी यो चाकु पेसामा निरन्तर गाँसिदै आयो। मेरो जन्म टोखा नगरीमा २०३७ साल कार्तिक १५ गते भएको हो। मेरो बाल्यकाल र मेरो पढाइसँगै बिस्तारै दिन बित्यो। मैले एस.एल.सी.सम्म अध्ययन गरेको छु। एस.एल.सी. दिने बेलाभन्दा अगाडिदेखि नै एउटा सानो किराना पसल राखेर व्यापार गरेको र गर्दै आएको छु। बिस्तारै व्यापार प्रवर्धन गर्नको लागि चाकु गुणस्तरीय बनाउँको निम्ति यस व्यवसायलाई २०६२ साल मब्सिर २ गते रोज ५ का दिन मैले प्राइभेट फर्म दर्ता गरँे। २०१४ को ऐन बमोजिम नेपाल सरकार उद्योग वाणिज्य विभागबाट प्रा.फ.नं.२२७०७/५१३ को प्रमाण पत्र प्राप्त गरेँ। खाद्य तथा गुण नियन्त्रण विभागको दर्ता २०६३/२०६४ च.नं.७४७ अनुज्ञा पत्र र नगरपालिकामा दर्ता गरी श्री कृष्ण चाकु प्रोड्क्सन प्रा.लि.सञ्चालन गर्दै आएको छु। साथै हाल टोखा परम्परागत चाकु संरक्षण समाजको अध्यक्षको भूमिकामा छु। यो कम्पनी चेम्बर अफ कमर्स र नेपाल वितरक सङ्घमा आबद्ध छ। यसरी ठाउँ ठाउँमा दर्ता गर्दा कारोबार सुचारू रूपले सञ्चालन गर्न सकिने रहेछ।

यस श्रीकृष्ण चाकु प्रोड्क्सनले यहाँसम्म आउँदा चाकुका पारखीहरूलाई चाकुका विभिन्न परिकार र स्वाद चखाउन पाएको छ। यसै क्रममा सादा चाकु, मसला चाकु, स्पेसल चाकु, खुवा चाकु, सुत्केरी चाकु, झोल चाकु, सेतो र कालो तिलको लड्डुको उत्पादन गरी नेपालका ७७ जिल्ला मध्ये ७५ जिल्ला र विदेशमा पनि बजार बिस्तार भएको छ। यस कम्पनीलाई चाहिने कच्चा पदार्थ सखर कृष्णनगर, रानीनगर, नुवाकोट, बिर्तामोड र भारतका विभिन्न ठाउँबाट आयात गरिन्छ। खास गरी एकाधिकार गरेको काठमाडौँ कालिमाटीका व्यापारीहरूले मनोमानी गरी सिजनमा चाकुलाई चाहिने कच्चा पदार्थ सखर स्टक सिंडिकेट गरी बढी मूल्य लिएर बिक्री गरेको पाइएको छ। यसो गर्दा कालिमाटीका ठूला भनाउँदा व्यापारीहरूले टोखाका चाकु बनाउने व्यवसायीलाई धरासयी बनाउन खोजेका छन्।

टोखा परम्परागत चाकु संरक्षण समाजमा आबद्ध चाकु व्यवसाय गर्नेहरू एक जुट हुने बेला आएको छ। कालिमाटीका व्यापारीहरूले मात्र मब्सिर र पुसमा सखर भित्र्याउने गरेका छन्। एकाधिकार र मनोमानी मूल्यमा बिक्री वितरण गरी मूल्य निर्धारण गर्दा टोखाका चाकु व्यवसाय गर्नेहरू मर्कामा परेका छन्। फलस्वरूप एकजुट भई टोखा परम्परागत चाकु संरक्षण समाजमा आबद्ध भई मूल्य, ब्रान्ड र गुणस्तरमा एक रूप गर्ने बेला भएको छ।

२०४१ सालसम्म आउँदा बजारमा चाकु प्याक गर्ने प्लास्टिक थिएन। त्यो बेला प्लास्टिकको रोल आएको थियो भने आफूलाई चाहिने साइज काटेर टुकी बत्तीमा पोलेर प्याकिब गरिन्थ्यो। यस उद्योगले ०३९ सालदेखि असनको विभिन्न ठाउँमा जाडो मौसममा २ महिना चाहिँ कोठा खोजेर चाकु बनाउने गथ्र्याे। ठमेल स्थित प्रजापती टोलमा १२ वर्ष जति चाकु बनाएर जीविका चलाउने काम भयो। त्यसपछि विभिन्न ठाउँमा बसी २०५८–०५९ सालतिर आप्mनै घरमा चाकु उत्पादन गर्न थालियो।

२०६० सालतिर पहिलोचोटि गोरखापत्रमा टोखा र चाकुको बारेमा गोकर्ण अर्यालबाट लेख प्रकाशित भएको थियो। यस बेलादेखि देशका राष्ट्रिय पत्रपत्रिका र विभिन्न मिडियाहरूले टोखाको चाकुलाई केन्द्रित गरी विभिन्न लेख तथा समाचार प्रकाशन र प्रसारण गरिरहेका छन्।

श्रीकृष्ण चाकु प्रोड्क्सन प्रा.लि. विभिन्न ठाउँमा पुरस्कार, कदर पत्र, प्रमाण पत्र गरी ५–१० वटा संस्थाहरूसँग जोडिएको छ। जीवनमा पहिलोपटक पाएको ठूलो राशीको पुरस्कार २०६९ मा घरेलु तथा साना उद्योग विकास समितिबाट सञ्चालित राष्ट्रिय औधोगिक प्रदर्शनी तथा उत्कृष्ट लघु घरेलु उद्योग पुरस्कार कार्यक्रममा खाद्य तथा पेय वस्तु समूह अन्तरगत उत्कृष्ट पुरस्कार नै हो। उक्त पुरस्कार प्राप्त गरेपछि सबै उद्योगबाट उत्कृष्ट भएका उद्यमीहरूले भारतका विभिन्न स्थानका उद्योग करिडोर, अवलोकन भ्रमण गर्ने सुअवसर पाएका थिए। यसरी भ्रमण गर्न पाउँदा उद्यमीहरू औद्योगिक जीवनतर्फ अग्रसर हुन पाएका छन्। यस्तो भ्रमणबाट हाम्रो हौसला बढेको छ।

मैले २०७५ सालतिर बिस्तारै उत्पादन बढाउनुपर्ने सोच राखी घरेलु मेसिन उत्पादन सुरू गरेँ। काठमाडौँ ठमेल स्थित प्रजापती टोल निवासी सानैदेखि साथीका रूपमा पाएको मित्र ज्ञानकाजी प्रजापतीसँग मिली आफ्नै घरमा बसी दुवै जनाको बुद्धि विवेकले भ्याएसम्म एउटा घरेलु मेसिन तयार पारियो। बिस्तारै टोखामा चाकु कामदार कमै हुने बेला यो मेसिन प्रयोग गरी चाकु उत्पादन गर्ने लक्ष्य छ। यस टोखा परम्परागत चाकु संरक्षण समाजका सदस्यहरूको माग अनुसार मेसिन उत्पादन गरी उपलब्ध गराएका छौँ। बाँकी कम्पनीलाई बिस्तारै चाकु मेसिन उत्पादन गरी दिने प्रतिबद्धता छ।

सबै साथीहरूलाई २०७१ सालदेखि नै टोखा चाकु व्यापारी सङ्घ नाम दिएर एकै छातामुनि बसेर काम गर्ने इच्छा भए तापनि २०७३ सालमा मात्र टोखाका चाकु व्यवसायीहरू सबै जम्मा भई एउटै नाममा आबद्ध भई “टोखा परम्परागत चाकु संरक्षण समाज” दर्ता गरी समाज सञ्चालन गरिँदै छ। समाजको प्रथम वार्षिकोत्सव कार्यक्रममा २०७३ सालमा हाम्रा अग्रज अभिभावकहरुलाई अभिन्दन गरेका थियौँ। उक्त अभिन्दन कार्यक्रममा हाम्रा अभिभावक भक्त श्रेष्ठ, काशिलाल श्रेष्ठ, कृष्णलाल श्रेष्ठ, न्हुच्छेनारायण श्रेष्ठ र भाईलाल श्रेष्ठलाई समेत समाजद्वारा अभिन्दन गरिएको थियो। त्यस्तै २०७७ कार्तिक १५ गते समाजको दोस्रो वार्षिकोत्सव कार्यक्रममा ऐतिहासिक टोखाका देय् थकाली १०६ वर्षीय तुलसीनारायण श्रेष्ठ बाजेलाई पनि अभिनन्दन गरियो।

म चाकु पेसाबाट सन्तुष्ट छु। जस्तो सुकै सानो र ठूलो उतारचढाव आओस् यसलाई निरन्तरता दिन्छु। निरन्तरता दिइएन भने हाम्रो संस्कृति र परम्पराका ऐतिहासिक चिन्ह मेटिनेछन्। केही न केही साना ठूला उद्यमी भए भने कहिले पनि भोको पेट बस्नु नपर्ने कथन पनि छ।

२०७० साल पुस महिनाको ५ गते हाम्रो उद्यमी कार्यक्रममा मैले मेरो एफ.एम.मा पहिलो अन्तर्वार्ता दिएँको थिए। २०७४ सालदेखि उज्यालो एफ.एम.मा अहिलेसम्म निरन्तर लहना नेपालभाषाको कार्यक्रममा चाकु विषयक अन्तरर्वार्ता दिँदै आइरहेको छु। २०७६ मा नेपाल टेलिभिजन कृषि कार्यक्रम, बी.बी.सी नेपाली सेवा कार्यक्रममा चाकु विशेष अन्तर्वार्ता दिएको थिएँ। त्यसै गरी २०७७ पुष २८ गतेका दिन देखापढी अनलाइन विशेष कार्यक्रममा सञ्चालिका मञ्जु कार्कीले ४५ मिनेटभन्दा बढी समयसम्म चाकु केन्द्रित अन्तर्वार्ता लिएकी थिइन्। पावर मिडिया नेटवर्क, लोकपथ, सेतोपाटी, सिसन बानियाको भिगल च्यानल, कान्तिपुरको कथाहरू आफ्नो, सोल्टी मिडिया, नेपाल टुरिजम, निरतारा, शिवपुरी मिडिया, अन्नपूर्ण, पुरानो खोना टी.भी, अन्नपूर्ण, गोर्खाभूमि नेपाल लाइभ, एभ्युन्युज, नेपाल न्युज, कन्धरा न्युज, मनका कुरा, माउन्टेन टी.भी, कान्तिपुर टी.भी, इमेज च्यानल, यमी फुड वल्र्ड, आँखिझ्याल, समाचार डेक्स, स्वास्थ खबर, हिम शिखर र नेपालमण्डल टी.भीबाट समेत टोखा चाकुको बारेमा व्याख्यान भइरहेका छन्।

२०७७ पुस १८ गते कान्तिपुर टेलिभिजनमा बिहानको ८ बजे चाकु उत्पादन सम्बन्धित सामग्री प्रत्यक्ष प्रसारण गरिएको थियो। २०७७ सालतिर त्रियोग स्कुलको २५ औँ वार्षिकोत्सवमा टोखा चाकु र परम्परागत ढिकी चिउरा बनाउने प्रविधि प्रत्यक्ष प्रदर्शन पनि गरिएको थियो। चाकु उत्पादन स्थलमा टोखा नगरका विभिन्न स्कुलका शिक्षक तथा विद्यार्थीहरुद्वारा प्रत्यक्ष अवलोकन गरेको इतिहास पनि छ।

विशेष गरी टोखाका मिडिया टोखा दर्पण, उत्तरी दर्पण, टोखा टाइम्स मासिक पत्रिका, न्युज अफ टोखा डटकम, टोखा टाइम्स डटकम, टोखा लाइभ डटकम, बिर्सन नसकिने साथी साङ्गला तारकेश्वर निवासी सानुकाजी थापा (बालकुमारी मुभिज हाउस) र काठमाडौँस्थित मरू निवासी कुमार रञ्जितलाई टोखाको मौलिक परम्परागत चाडपर्व, संस्कृति र मूर्त अमूर्त सम्पदाहरुलाई विशेष प्राथमिकतामा राखेर टोखालाई प्रचार प्रसारको केन्द्रविन्दु बनाउनु भएकोमा मित्रहरूलाई विशेष धन्यवाद दिन चाहन्छु।